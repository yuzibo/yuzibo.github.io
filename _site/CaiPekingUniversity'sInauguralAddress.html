<!DOCTYPE html>
<html>
<head>
    <meta http-equiv="content-type" content="text/html; charset=utf-8" />
    <meta name="author" content="damit" />
    <title>蔡元培任北京大学校长之就职演说 | damit</title>
    <link rel="shortcut icon" href="/favicon.ico" type="image/x-icon">
    <link rel="stylesheet" href="/media/css/main.css">
    <link rel="stylesheet" href="/media/css/highlight.css">
</head>
<body>
<!--顶部-->
<div id="frame-top">
    <div id="header">
        <div id="maintitle">蔡元培任北京大学校长之就职演说</div>
        <div id="nav">
                    <span><a title="Home Page" href="/">HOME</a></span>
            <span><a title="Class of Article" href="/class.html">CLASS</a></span>
	
            <span><a title="Links" href="/links.html">LINKS</a></span>
            <span><a title="About Me" href="/about.html">ABOUT</a></span>
            <span><a title="Setting Files" href="https://github.com/bitsly/setting" target="_blank">SETTING</a></span>

        </div>
    </div>
</div><!--frame-top-end-->
<!--顶部结束-->

<!--主要部分，即居中显示的部分-->
<div id="frame-main">

    <!--中部开始-->
    <!--本文件是文件内容的模板-->

<!--载入_post文件夹下的文件-->
<div id="article-main">
    <p>五年前，严几道先生为本校校长时，余方服务教育部，开学日曾有所贡献于学校。诸君多自预科毕业而来，想必闻知。士别三日，刮目相见，况时阅数载，诸君较昔当为长足之进步矣。予今长斯校，请以三事为诸君告：</p>

<p>一曰抱定宗旨。诸君来此求学，必有一定宗旨，欲求宗旨之正大与否，必先知大学之性质。今人肄业专门学校，学成任事，此固势所必然。而在大学则不然，大学者，研究高深学问者也。外人每指摘本校之腐败，以求学于此者，皆有做官发财思想，故毕业预科者，多入法科，入文科者甚少，入理科者尤少，盖以法科为干禄之终南捷径也。因做官心热，对于教员，则不问其学问之浅深，惟问其官阶之大小。官阶大者，特别欢迎，盖为将来毕业有人提携也。现在我国精于政法者，多入政界，专任教授者甚少，故聘请教员，不得不聘请兼职之人，亦属不得已之举。究之外人指摘之当否，姑不具论，然弭谤莫如自修，人讥我腐败，问心无愧，于我何惧？果欲达其做官发财之目的，则北京不少专门学校，入法科者尽可肄业于法律学堂，入商科者亦可投考商业学校，又何必来此大学？所以诸君须抱定宗旨，为求学而来，入法科者，非为做官；入商科者，非为致富。宗旨既定，自趋正轨，诸君肄业于此，或三年，或四年，时间不为不多，苟能爱惜分阴，孜孜求学，则求造诣，容有底止。若徒志在做官发财，宗旨既乖，趋向自异。平时则放荡冶游，考试则熟读讲义，不问学问之有无，惟争分数之多寡；试验既终，书籍束之高阁，毫不过问，敷衍三、四年，潦草塞责，文凭到手，即可借此活动于社会，岂非与求学初衷大相背驰乎？光阴虚度，学问毫无，是自误也。且辛亥之役，吾人之所以革命，因清廷官吏之腐败。即在今日，吾人对于当轴多不满意，亦以其道德沦丧。今诸君苟不于此时植其基，勤其学，则将来万一因生计所迫，出而仕事，但任讲席，则必贻误学生；置身政界，则必贻误国家。是误人也。误已误人，又岂本心所愿乎？故宗旨不可以不正大。此余所希望于诸君者一也。</p>

<p>二曰砥砺德行。方今风俗日偷，道德沦丧，北京社会，尤为恶劣，败德毁行之事，触目皆是，非根基深固，鲜不为流俗所染。诸君肄业大学，当能束身自爱。然国家之兴替，视风俗之厚薄。流俗如此，前途何堪设想。故必有卓绝之士，以?身作则，力矫颓俗，诸君为大学学生，地位甚高，肩此重任，责无旁贷，故诸君不惟思所以感已，更必有以励人。苟德之不修，学之不讲，同乎流俗，合乎污世，已且为人轻侮，更何足以感人。然诸君终日伏首案前，芸芸攻苦，毫无娱乐之事，必感身体上之苦痛。为诸君计，莫如以正当之娱乐，易不正当之娱乐，庶几道德无亏，而于身体有益。诸君入分科时，曾填写愿书，遵守本校规则，苟中道而违之，岂非与原始之意相反乎？故品行不可以不谨严。此余所希望于诸君者二也。</p>

<p>三曰敬爱师友。教员之教授，职员之任务，皆以图诸君求学便利，诸君能无动于衷乎？自应以诚相待，敬礼有加。至于同学共处一室，尤应互相亲爱，庶可收切磋之效。不惟开诚布公，更宜道义相勗，盖同处此校，毁誉共之。同学中苟道德有亏，行有不正，为社会所訾詈，已虽规行矩步，亦莫能辨，此所以必互相劝勉也。余在德国，每至店肆购买物品，店主殷勤款待，付价接物，互相称谢，此虽小节，然亦交际所必需，常人如此，况堂堂大学生乎？对于师友之敬爱，此余所希望于诸君者三也。</p>

<p>余到校视事仅数日，校事多未详悉，兹所计划者二事：一曰改良讲义。诸君既研究高深学问，自与中学、高等不同，不惟恃教员讲授，尤赖一已潜修。以后所印讲义，只列纲要，细微末节，以及精旨奥义，或讲师口授，或自行参考，以期学有心得，能裨实用。二曰添购书籍。本校图书馆书籍虽多，新出者甚少，苟不广为购办，必不足供学生之参考。刻拟筹集款项，多购新书，将来典籍满架，自可旁稽博采，无虞缺乏矣。今日所与诸君陈说者只此，以后会晤日长，随时再为商榷可也。</p>

</div>

<!--载入文件的尾部设置-->
<!--本文件是文章的尾部-->
<div id="article-footer">
 
      <!--作者＆时间-->
      <span>
        Write by <a href="http://yuzibo.github.io/blogabout.html">damit</a><br>
      </span>

      <span>
        <time datetime="2014-03-24">2014-03-24</time><br>
      </span>

      <!--分类＆标签-->
      
      <span>
        Class: 
        
        &nbsp;<a href="http://yuzibo.github.io/blogclass.html#think" title="think">think</a><br>
        
      </span>
      

      
      <span>
        Tags: 
        
      </span>
      

      <!--版权声明-->
      <span>
        Published under <a rel="license" href="http://creativecommons.org/licenses/by-nc-sa/3.0/">(CC) BY-NC-SA 3.0</a><br>
      </span>

</div>

    <hr>
  
<div id="article-nav">  
    <!--前一篇＆后一篇-->
    <span>
        <a  href="http://yuzibo.github.io/blog/HowToLearnEnglish.html"  >< 前一篇</a>&nbsp;&nbsp;
         <a href="http://yuzibo.github.io/blog#">目录</a>
         &nbsp;&nbsp;
        <a  href="http://yuzibo.github.io/blog/SettingOfDebian7.html"  >下一篇 ></a>
    </span>
</div>


<!--载入多说的评论设置-->
<!-- Duoshuo Comment BEGIN -->

<div class="ds-thread"></div>
<script type="text/javascript">
var duoshuoQuery = {short_name:"damit"};
	(function() {
		var ds = document.createElement('script');
		ds.type = 'text/javascript';ds.async = true;
		ds.src = 'http://static.duoshuo.com/embed.js';
		ds.charset = 'UTF-8';
		(document.getElementsByTagName('head')[0] 
		|| document.getElementsByTagName('body')[0]).appendChild(ds);
	})();
</script>

<!-- Duoshuo Comment END -->


    <!--中部结束-->

    <!--尾部-->
    <div id="footer">
            <p><script type="text/javascript">var cnzz_protocol = (("https:" == document.location.protocol) ? " https://" : " http://");document.write(unescape("%3Cspan id='cnzz_stat_icon_1000315543'%3E%3C/span%3E%3Cscript src='" + cnzz_protocol + "s5.cnzz.com/z_stat.php%3Fid%3D1000315543%26show%3Dpic' type='text/javascript'%3E%3C/script%3E"));</script> <small> | Powered by <a href="http://jekyllrb.com/" target="_blank">Jekyll</a> & <a href="http://pages.github.com" target="_blank">GitHub</a> | Copyright 2013 - 2014 by <a href="/about.html">damit</a> | 2014-07-15</small></p>

    </div>
    <!--尾部结束-->
    <script type="text/javascript">
function goTopEx() {
    var obj = document.getElementById("goTopBtn");
    obj.style.display = "none";
    function getScrollTop() {
        return document.documentElement.scrollTop + document.body.scrollTop;
    }
    function setScrollTop(value) {
        if (document.documentElement.scrollTop) {
            document.documentElement.scrollTop = value;
        } else {
            document.body.scrollTop = value;
        }
    }
    obj.onclick = function() {
        var goTop = setInterval(scrollMove, 10);
        function scrollMove() {
            setScrollTop(getScrollTop() / 1.1);
            if (getScrollTop() < 1) clearInterval(goTop);
        }
    }
    window.onscroll = function() {
        getScrollTop() > 0 ? obj.style.display = "block": obj.style.display = "none";
    }

}
</script>

<div id="goTopBtn"><a></a></div>  
<script type="text/javascript">goTopEx();</script>

 




</div><!--main-frame-end-->
<!--居中显示部分的结束-->
</body>
</html>







